<!DOCTYPE html>
<html>
	<head>
		<meta charset="utf-8">
		<link rel="stylesheet" type="text/css" href="css/style.css">
		<meta name="viewport" content="width=device-width, initial-scale=1">
	</head>
	<body class="bg">
	<div class="return">
			<a href="lekcii.html" class="areturn"><p>назад до лекцій</p></a>
		</div>
		<div class="return1">
			<a href="lekcii.html"><img src="arrow.png" alt="назад"></a>
		</div>
		<div class="text">
			<h1>Тема: Нова спрямованість філософії.</h1>
			<table width="99%">
			<tr><th>Група</th><td></td><td></td><td></td><td></td><td></td></tr>
			<tr><th>Дата</th><td></td><td></td><td></td><td></td><td></td></tr>
			</table>
			<p><span class="bold">Мета:</span></p>
			<p><span class="bold">Навчальна </span>– пояснити особливості філософії Нового Часу; з’ясувати методологічні пошуки Декарта та Ф. Бекона.</p>
			<p><span class="bold">Виховна </span>–виховувати відповідальність під час навчання.</p>
			<p><span class="bold">Розвивальна </span>– розвивати спостережливість,допитливість ,вміння аналізувати та робити висновки.</p>
			<p><span class="bold">Тип заняття: </span>Лекція.</p>
			<p><span class="bold">Обладнання: </span>Довідник, портрети.</p>
			<h2 style="text-align:center;">Хід заняття</h2>
			<ul>
			<li class="puntkitext">I.	Організаційний момент.</li>
			<li class="puntkitext">II.	Актуалізація опорних знань.</li>
			<li class="puntkitext">III.	Виклад нового матеріалу.</li>
			</ul>
			<h2 style="text-align:center;">План</h2>
			<p>1. Особливості філософії Нового Часу.</p>
			<p>2. Методологічні пошуки Декарта та Ф. Бекона. </p>
			<p>3. Онтологічні погляди Б. Спінози і Г. Лейбніца.</p>
			<ul>
			<li class="puntkitext">IV.	Закріплення вивченого матеріалу.</li>
			<li class="puntkitext">V.	Підведення підсумків.</li>
			<li class="puntkitext">VI.	Домашнє завдання.</li>
			</ul>
			<p><span class="bold">Література:</span></p>
			<p><span class="bold">Основна -</span>Петрушенко В.Л. Філософія, (2003) – с. 114-139. </p>
			<p><span class="bold">Додаткова –</span>Причепій Є.М. Філософія, (2003) – с. 88-119.</p>
			<h2 style="text-align:center;">Нова спрямованість філософії</h2>
			<h2 style="text-align:center;">План</h2>
			<p>1. Особливості філософії Нового Часу.</p>
			<p>2. Методологічні пошуки Декарта та Ф. Бекона. </p>
			<p>3. Онтологічні погляди Б. Спінози і Г. Лейбніца.</p>
			<p>1.	
Філософія Нового часу, якою розпочинається період західноєвропейської класики, має свої особливості. XVII століття визначається в історії як період промислового перевороту, пов’язаного з виникненням машинного виробництва, і як час наукової революції. На основі механіки і фізики виникає досвідно-математичне природознавство, яке майже до кінця XIX ст. залишалося ідеалом науковості, навіть ідеалом теоретичного знання в цілому (не випадково класична філософія намагалася “уподібнитися” науці, перейняти її методи та прийоми пізнання, стати строго науковим знанням).
Наука, що приходить на зміну вірі і релігії, починає домінувати у культурі і стає основним предметом філософських досліджень новочасної філософії XVII ст. Якщо в центрі проблематики схоластичної філософії була проблема співвідношення віри і розуму, то в Новий час - розуму і природи, проблема осягнення людиною закономірностей природи і можливості раціонального панування над нею.
Філософія XVII ст. осмислює новий образ природи і людини, що утверджується в культурі того часу. Якщо ренесансне відношення до природи було переважно художнім, навіть пізнання розумілося як споглядання природних таємниць, то в XVII столітті природа позбавляється божественного сенсу і перетворюється1 на об’єкт корисних намірів і цілей, навіть на об'єкт насильства з боку людини. Віднині головна мета щодо природи - панувати над нею, поставити її сили на службу людським потребам. Перемагає установка на прагматичні цінності, на досягнення успіху і влади. Метою пізнання стає вже не мудрість, а оволодіння природою. “Знання - сила” є гаслом культури Нового часу.
<p> 
Основною і найважливішою рисою європейської класичної філософії стає раціоналізм як загальносвітоглядна позиція. Якими б різними не були філософські системи класичного періоду, вони всі виходять з поняття розуму і ведуть до нього. У цей період виникає своєрідний культ розуму, культ наукового знання. Наука проголошується вищою формою теоретичного знання, а розум - верховною інстанцією і головним авторитетом. “Розум, - писав Дж. Локк, - у всьому повинен бути нашим останнім суддею і керівником”.
<p>
Сутність раціоналізму полягає не тільки у впевненості з необмежених можливостях розуму і науки, але й в проголошенні розумності, доцільності, логічності, закономірності всього сущого, Всесвіту.
Особливістю філософії XVII ст. стає механістичний підхід до розуміння світу і людини. Він утверджується завдяки ньютонівської механіки, -теорії, на той час зразкової і бездоганної як в емпіричному, так і в математичному плані.
Здавалося, що розгадку великого задуму всесвіту знайдено: природа виявилася досконалим образом впорядкованим механізмом, який підпорядкований математичним законам і доступний науковому пізнанню. Всесвіт складається з матеріальних частинок, що рухаються у нескінченному просторі.
Змінюється у цей період і бачення ролі Творця. Поряд з пантеїзмом (ототожненням Бога і природи) поширюється концепція деїзму, що стає досить популярною, особливо у XVIII ст. Бог у деїзмі уявляється великим Математиком, Архітектором світобудови,. Годинникарем, який «заводить» механізм Всесвіту. Створюючи світ, Бог визначає механічні закони його руху, але після того він вже не втручається у природні події. Система існує і рухається сама по собі, відносно незалежно від Творця.
Людина у механічній картині світу розуміється як частка, фрагмент природного механізму, і тому вона абсолютно залежна від фізичних законів, підкорена жорсткому і незламному причинному порядку природи. Більше того, самі люди починають розглядатися як певні механізми, автомати. Декарт, наприклад, визначає людину як “машину з кісток і м’яса”, Ж. Ламетрі свій філософський твір називає “Людина - машина”. У “Левіафані” Дж. Гоббса люди є автоматами, гвинтиками, які потрібно згуртувати у механізм “вищого ґатунку” - державу. Без державної влади, цього механічного чудовиська- Левіафана, вважав Гоббс, люди спроможні перебувати лише у стані “війни всіх проти всіх”.
Механіцизм є не тільки спрощеним, а тому і спотвореним баченням ладних світоглядних проблем, але він веде до дегуманізації філософії. Якщо епоха середньовіччя і Відродження підносили людину (хоча і по-різному), розглядаючи її як “образ і подобу Божу”, як “вінець творіння”, то новочасна філософія нівелює її, зводить до механізму, машини, автомата.
У центрі уваги філософи Нового часу постало природознавство, а основною проблемою стала проблема методу науки, методу, який би заперечував достовірність, обґрунтованість наукового знання. Значимість і гострота цієї проблеми викликала появу двох основних напрямків в філософи XVII ст. - емпіризму і раціоналізму
Раціоналізм і емпіризм розділяє різна позиція щодо ролі, значимості та теоретичної цінності чуттєвого пізнання з його методами, з одного боку, І логічно-раціонального пізнання - з іншого. Пізнавальний процес є нерозривною єдністю чуттєвого та раціонального пізнання. Абсолютизація, перебільшення ролі людських чуттів або мислення у пізнанні веде до крайностей емпіризму чи раціоналізму.
<p>
Емпірики (від лат “емпіріо” - досвід, емпіричний - такий, що пізнається чуттєво-досвідним шляхом) головну роль відводили чуттєвому пізнанню, досвіду, експериментальному дослідженню конкретних фактів У пошуку аргументації своєї позиції вони зверталися не стільки до математики, скільки до досвідного природознавства. Пояснюючи обов’язковий і загальний характер наукових істин, вони наполягали на однаковості досвіду у всіх людей. Розум, раціональне пізнання філософи-емпірики трактували як комбінацію, сполучення чуттєво-досвідного матеріал. Розум, вважали вони, в принципі нічого нового не додає до змісту знання. “Немає нічого в розумі, чого перед тим не було у відчуттях” - таким є основоположний принцип емпіризму, виголошений Дж. Локком.
Емпірична традиція найбільш яскраво представлена в англійській філософії, започатковує її Френсіс Бекон, а продовжують і розвивають Т. Гоббс, Дж. Локк, Дж. Берклі, Д. Юм.
Раціоналісти джерелом і критерієм достовірного знання вважали розум і тільки розум. Ідеї та принципи розуму закладені, на їх думку, у загальних поняттях, у правилах логіки і в законах математики. Філософи-раціоналісти XVII ст. виходили, основним чином, з математичного знання. Саме воно, на їх думку, гарантує необхідність, універсальність, загальнообов’язковий характер наукових знань. З результатом чуттєво-досвідного знання можна сперечатися (бо чуття часто обманюють нас), тоді як “залізні” закони логіки і математики доводять абсолютно переконливо і тому повинні бути покладені в основу науки. Стверджуючи, що логіка людського мислення, принципи розуму однакові у всіх людей, філософи-раціоналісти Нового часу проголошували існування так званих “природжених ідей”, потенцій і задатків мислення, незалежних від чуттєвого досвіду.
Представниками раціоналістичного напряму в теорії пізнання Нового часу були французький філософ і математик Рене Декарт та його найбільш видатні послідовники - голландський, філософ Б. Спіноза і німецький філософ Г. Лейбніц.
</p>
			<p>2.	
Вершиною розвитку і разом з тим завершенням європейської класики XVII- XIX ст. стає німецька класична філософія др. пол. XVIII - першої пол. XIX ст. Цей небачений ще злет філософської думки був пов’язаний з перебудовою суспільної свідомості, значною мірою під впливом Французької революції. Основними представниками німецької філософії цього періоду стали І. Кант, Й. Фіхте, Ф. Шеллінг, Г. Гегель, Л. Фейєрбах, а також К. Маркс і Ф. Енгельс - гворці вчення, яке стало завершенням німецької класики.
<p>
Німецька філософія кінця XVIII - серед. XIX ст. продовжила традиції раціоналізму та просвітницької ідеології. Визначальними ідеями тут залишилися уявлення про розумність людського існування, ідея історичного прогресу, віра у всемогутність науки тощо. Разом з тим німецька класична філософія суттєво змінила традиційні принципи гносеології, яка в класичний період розвитку європейської філософії була в центрі всіх проблем. Новий підхід до теорії пізнання відкрив нові перспективи в розробці гуманістичної проблематики. Уся попередня філософія, яку можна визначити як філософію розуму і пізнання, знаходить своє логічне завершення саме у німецькій філософії. Після неї пріоритети філософії змінюються у сторону проблем людини, її діяльності і культури.
<p>
У центрі всіх вчень німецької класичної філософії - принцип активності суб ’єкта. З аналізу об’єкта пізнання філософія переключається на дослідження суб’єкта. Потрібно зазначити, що європейська культура і наука засновані на суб’єкт-об’єктній світоглядній моделі, тобто на протиставленні, на опозиції природи (об’єкта) і людини (суб’єкта). Докантівська філософія віддавала перевагу природі як об’єкту людського пізнання і діяльності, людині же залишилося місце бути тільки частиною природи, а пізнанню - бути “дзеркалом природи”, пасивним відображенням дійсності.
Німецька класична філософія долає механістичний підхід до людини, до процесу її пізнання, підкреслюючи діяльний, творчий, активний характер суб’єкта. Вже у філософській концепції Канта людина є не тільки природною, але й надприродною істотою. Тим самим німецька класична філософія відроджує гуманістичне ставлення до людини, привертає увагу до проблем її гідності та свободи, підносить етичні проблеми над вузькогносеологічною проблематикою.
Філософська традиція до Канта, розуміючи людину як частку природи, не розрізняла мислення як психічний процес, обумовлений природними чинниками, від свідомості як продукту культури і суспільного розвитку. Це спричинило розрив і протиставлення емпіризму і раціоналізму у новочасній філософії ХУІІ-ХУІІІ ст. Німецька класична філософія зробила крок вперед у подоланні цього конфлікту завдяки створенню концепції суспільно-історичної, надіндивідуальної природи свідомості. Це сприяло, у свою чергу, розвитку історичного підходу до дійсності і формуванню діалектичного методу пізнання.
Теоретична розробка діалектики стає одним з найважливіших досягнень німецької класичної філософії. Діалектика виступає тут як вчення про розвиток і як універсальний філософський метод пізнання. Всі представники німецької класики зробили свій внесок в теорію діалектики і в створення системи філософських понять і категорій. Проблема діалектики виникає задовго до німецької класичної філософії, причому саме поняття діалектики змінювалося протягом історії. В античній філософії діалектика виступала в двох формах. Першою формою діалектики було вчення про становлення, про вічну мінливість, плинність світу явищ, причиною того вважалася боротьба і взаємозв'язок протилежностей. Ця форма діалектики була притаманна, зокрема філософії Геракліта, Емпедокла, Демокріта (подібні діалектичні ідеї містилися і в давньокитайських уявленнях про існування двох протилежних сил космічного цілого - інь і янь. Другою формою античної діалектики стала діалектика як певний метод пізнання. Для Сократа діалектика є пошуком істини через стикання противних точок зору, через діалог, через мистецтво вести бесіду. У філософії Платона, Арістотеля і неоплатоніків діалектика виступає методом пізнану сутності речей і охоплює собою всю логічну проблематику. У натурфілософських вченнях Відродження (М. Кузанського, Дж. Бруно) знову з’являються діалектичні ідеї про вічний рух, про співпадання і єдність протилежностей - світу і Бога.
Таким чином, в історії філософії поступово формується розуміння діалектики як вчення про розвиток (джерелом якого є єдність та взаємоперетворення протилежностей) і заснований на цьому вченні метод пізнання Особливість німецької класичної філософії полягає в тому, що в ній будується загальна система діалектики, яка набуває своєї завершеної форми в філософії Гегеля. Якщо у Канта діалектика має ще цілком негативний характер (діалектика пов’язується ним з виникненням протиріч в мисленні і розцінюється як неминучий шлях заблуджень в процесі пізнання), то вже Фіхте розуміє взаємодію протилежностей як необхідний момент, як закон людського розуму і процесу пізнання. Шеллінг 1 в Своїй філософії сформулював “принцип полярності”, тобто наявність в природі протилежних сил і властивостей. Найбільш розвинену, глибоку і теоретично досконалу систему діалектики розробив Гегель. Пізніше гегелівська діалектика була переосмислена і пристосована марксизмом для пояснення соціальної дійсності і для вирішення політичних проблем.
Загальною рисою всіх вчень німецької класичної філософії є прагнення перетворити філософію на науку, створити єдину наукову філософію у виді цілісної системи. Філософія Гегеля стала кульмінаційним пунктом в філософській практиці системотворення, останньою великою спробою побудування всеохоплюючої теорії, яка би пояснювала і узгоджувала між собою всі сфери реальності. З падінням культу розуму, який досягає апогею у філософії Гегеля, втрачаються підстави для претензій філософії охопити все в одній системі. І хоча спроби створення тотальної системи час від часу виникають в філософії, цей шлях визнаний як помилковий. Помилковою виявилася і претензія будь-якої філософської теорії бути єдино правильним, єдино науковим філософським вченням, як це сталося у випадку з марксистсько-ленінською філософією.

</p>
            <p>3. Філософи Нового часу намагалися вирішувати не лише проблеми пізнання та суспільного життя, а й подати свої міркування у систематизованій формі, звівши їх на надійному фундаменті. Таким фундаментом систематичної філософії голландський філософ Б. Спіноза (1632 - 1677) вважав вчення про загальні засади світу, тобто - про субстанцію (від лат. "стояти під."бути в основі"). Спіноза був палким прихильником і послідовником Р. Декарта, проте вважав, що філософія Декарта набула би ще більшої стрункості та переконливості, як би була поєднана із необхідною для неї формою. Таку форму, здатну зробити філософію надійною, Б. Спіноза вбачав у так званому "геометричному методі" доведення, який він і застосував у своїх філософських працях, відійшовши врешті від Декарта і створивши свою власну філософську концепцію. В своєму основному трактаті під назвою "Етика" Спіноза розгортає свої міркування шляхом формулювання деяких аксіом, істинність яких засвідчена найвищою розумовою очевидністю, аксіоми постають основою для теорем, а теореми доводяться з використанням деяких додаткових припущень та аксіом. Сказане дозволяє побачити Б.Спінозу як прихильника раціоналізму, але, окрім того, засвідчує високий рівень та повноту досягнутого на той час теоретичного знання.
<p>
Отже, за Спінозою, геометричний метод дозволяє стверджувати, що субстанція може бути тільки єдина, оскільки за визначенням субстанція — це причина себе самої, тобто вона не може мати ще якоїсь причини, бо тоді перестане бути основою для всього.
Голландський філософ зазначав, що ніщо в природі не відбувається без причини. "Не існує, - писав він, - жодної речі, з природи якої не витікала б якась дія". Всі почуття, думки і дії людини виникають в результаті впливу зовнішніх причин. Пізнання світу проходить у своєму розвитку три ступеня. Перший - це чуттєве сприймання зовнішнього світу, уявлення про нього. Другим ступенем є судження розуму і отримання думок. І третім - істинне (інтуїтивне) і аналітичне знання, яке здобувається безпосередньо розумом, і незалежне від чуттєвого досвіду.
Здавалося б людина приречена на те, щоб перебувати в істинному відношенні до дійсності (порядок ідей відповідає порядку речей), проте її активна властивість—воля - перевершує розум, а тому пристрасті та бажання збивають людину із шляху істини, вводять її у рабство пристрастей.
<p>
Німецький філософ Г.Лейбніц (1646 - 1716) був прихильником Б.Спінози, щиро захоплювався його філософією, проте не поділяв її наріжних положень: на його думку, субстанція в Спінози поставала гармонійною, врівноваженою, тому лишалось незрозумілим, чому в світі відбуваються динамічні зміни. Лейбніц вважав, що рухливість, багатобарвність та мінливість світу мають бути притаманними самій субстанції. Розмірковуючи над проблемами буття і пізнання (а Лейбніц був видатним математиком і фізиком), він розробив власне вчення про субстанцію, що отримало назву монадології - вчення про монади як найперші субстанційні одиниці реальності.
Лейбніц доводив, що осмислення реалій світу вимагає припущення, що його засади складає нескінченна множина субстанційних частинок - монад, що схожі на атоми тим, що постають неподільними, єдиними, вічними (монос - єдиний, одиничний). Проте усі складності дійсності, на думку Лейбніца, вимагають того, щоби ми приписали монадам особливі якості, не такі, що приписувались атомам. По-перше, вони мають бути енергетично насиченими, оскільки постають джерелом рухливості світу. По-друге, кожна монада має бути окремою одиничною субстанцією, володіти певними якостями, проте має нести інформацію про стан всього світового цілого, інакше вона не зможе зайняти в ньому відповідне їй місце. По-третє, монада не може бути ні матеріальною, ні духовною, проте здатною породжувати як матеріальні, так і духовні явища. Лейбніц вважав, що монади - це метафізичні сутності, фактично - такі одиниці нескінченного світового простору буття, що постають центрами дії, енергії, сили. Саме в своїх проявах та поєднаннях вони тяжіють або до утворення духовних, або матеріальних сутностей. Тому існують монади-дії (реакції), монади-чуття (душі), монади-духи (або самосприйняття). Із їх певних сполучень утворюються складні сутності.
</p>
		<div>
	</body>
</html>